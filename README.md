# Warsztat_1---BestShop

# Sekcje projektu BestShop
# Nawigacja

Pierwsza sekcja składa się z logo i nawigacji.

Elementy nawigacji powinny być podświetlone (zmiana koloru z szarego na czarny) i podkreślone po najeździe myszką na każdy z nich.

Cały element header w którym ma się znaleźć nawigacja ma 100% szerokości ekranu. Jednak jego środek (.container) to już określona wcześniej wartość 1352px (przestrzeń zawierająca logo i nawigację).

# Sekcja otwierająca

Składa się z nagłówka (h1), wraz z podpisem (p) a także przyciskiem CTA (call to action) który jest odpowiednio ostylowanym linkiem.

Tło powinno być przyklejone do dołu sekcji jako element img.

# Statystyki

W tej sekcji znajduje się nagłówek h2 a pod nim trzy kolumny z odpowiednimi ikonami.

Kółka które znajdują się pod ikonami powinny być stworzone w CSS i odpowiednio ustawione - centralnie względem środka osi pionowej danej kolumny.

# Benefity

Ta sekcja to trzy rzędy boksów. Obrazek i opis pojawiają się naprzemiennie - raz z prawej a raz z lewej strony.

Ostatni rząd posiada odseparowany obrazek od boksu z tekstem.

Tło całej tej sekcji jest na 100% szerokości ekranu same rzędy już muszą mieścić się w odpowiednim kontenerze.

# Cennik

Jest to najbardziej rozbudowana sekcja składająca się z boksów w trzech kolumnach. Każdy z nich powinien dostać dokładnie te same style a następnie środkowy powinien zostać wyróżniony.

Przyciski "Begin" są odpowiednio ostylowanymi linkami a.

Listy w każdej kolumnie zawierają niestandardowe ikony które należy umieścić za pomocą pseudoelementów ::before.

# Kontakt

Sekcja składa się z dwóch kolumn:

lewa - nagłówek i krótki tekst a także dwie dodatkowe kolumny z ikonami e-mail i telefonu
prawa - formularz z dwoma polami tekstowymi, jednym checkboxem (ostylowanym niestandardowo) i przyciskiem "Send" (button)

# Stopka

Najmniejsza sekcja w której mamy tylko logo firmy (tak jak w sekcji 1) a po drugiej stronie linki (a) do Facebooka i Twittera (powinny być klikalne).

# Warsztat_2---BestShop

# Sekcje projektu BestShop
# Nawigacja i Sekcja otwierająca

Pierwsza sekcja składa się z logo, nawigacji która jest ukryta w widoku mobilnym a także hamburger icon zmieniający się w "X" po naciśnięciu.

Sekcja ta powinna zajmować 100vh ekranu użytkownika. Obrazek powinien zostać wyśrodkowany i na tyle zmniejszony aby nie nachodził na przycisk "Open your shop".

Widzimy również, że napis pod nagłówkiem został ograniczony na szerokość i zawija się dosyć szybko.

# Statystyki

Elementy w tej sekcji ustawiają się pod sobą i są wycentrowane. Nagłówek również jest wycentrowany i naturalnie zawija się do kolejnych linii. Należy zadbać tutaj o dobą interlinię!

# Benefity

Sekcja benefitów dość mocno różni się od wersji desktopowej. Dwa pierwsze boxy mają dokładnie taki sam układ:

obrazek z elementem dekoracyjnym na górze na środku
nagłówek
paragraf z tekstem bez kolorowej linii
Ostatni box różni się od pozostałych układem. Obrazek wraz z całym tłem znajduje się pod treścią (nagłówkiem i paragrafem).

# Cennik

Aby cennik był czytelny w widoku mobilnym, również poszczególne jego elementy układają się jeden pod drugim.

Nazwa pakietu wraz z ceną mają być obok listy opisującej dany pakiet.

# Kontakt i stopka

Formularz kontaktowy i stopka również uległy zmianie. Główne elementy układają się pod sobą. Nie ma tutaj większych zmian jeśli chodzi o wygląd czy układ.

Stopka pozostaje bez zmian.